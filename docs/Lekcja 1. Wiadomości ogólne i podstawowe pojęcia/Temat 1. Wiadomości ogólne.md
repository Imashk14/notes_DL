## Ustawy, których podstawowe zapisy dotyczą wszystkich uczestników ruchu drogowego:
1. [_Prawo o ruchu drogowym_](https://isap.sejm.gov.pl/isap.nsf/download.xsp/WDU20210000450/T/D20210450L.pdf) (inaczej kodeks drogowy) - ustawa z 1997r. opisująca:
	- obowiązujące zasady ruchu na drogach
	- czy i na jakiej podstawie możesz poruszać się samochodem
	- jakie muszą spełniać wymagania inni uczestnicy ruchu drogowego (poza kierującymi)
	- kto może kontrolować cię na drodze
2. [_Ustawa o kierujących pojazdami_](https://isap.sejm.gov.pl/isap.nsf/download.xsp/WDU20110300151/T/D20110151L.pdf)- akt prawny uchwalony w 2011r. (większośc zapisów obowiązuje od 19 stycznia 2013r.). Zapisy tej ustawy zostały wydzielone z ustawy _Prawo o ruchu drogowym_. Celem powstania było ubranie w ramy prawne wszystkiego, co dotyczy kierującego (człowiek prowadzący pojazd; kierowca - osoba posiadająca prawo jazdy). Z tego aktu prawnego dowiesz się:
	- jakie kryteria należy spełnić, aby stać się kierowcą
	- kto może prowadzić pojazd po drogach
	- kiedy możesz stracić prawo jazdy
	- czy potrzebne są tobie badania lekarskie lub psychologiczne, aby móc otrzymać prawo jazdy

## Ustawy dotyczące szkolenia i jazdy na drodze:
1. [_Rozporządzenie w sprawie warunków technicznych pojazdu oraz zakresu ich niezbędnego wyposażenia_](https://isap.sejm.gov.pl/isap.nsf/download.xsp/WDU20160002022/O/D20162022.pdf) - określa np. jakie światła, hamulce powinny posiadać różne typy pojazdów oraz w co powinny być wyposazone np. gaśnica). Z tego rozpożądzenia dowiesz się również, czy możesz zamontować diody LED, które będą pełniły rolę świateł dziennych.
2. [_Rozporządzenie w sprawie znaków i sygnałów drogowych_](https://isap.sejm.gov.pl/isap.nsf/download.xsp/WDU20190002310/O/D20192310.pdf) - definiuje wzory znaków drogowych i sygnałów. Dodatkowo rozporządzenie opisuje znaczenie znaków oraz gdzie mogą być umiejscowione na drodze.
3. [_Rozporządzenie w sprawie wydawania dokumentów stwierdzających uprawnienia do kierowania pojazdami_](https://isap.sejm.gov.pl/isap.nsf/download.xsp/WDU20160000231/O/D20160231.pdf) - definiuje zasady i warunki wydawania i zatrzymywania praw jazdy, cofania i przywracania uprawnień do kierowania pojazdami, a także jakie organy administracji mają prawo wydawać decyzje w ww. sprawach. W rozporządzeniu znajdziesz również wzory dokumentów stosowanych w tych sprawach.
4. [_Rozporządzenie w sprawie kontroli ruchu drogowego_](https://isap.sejm.gov.pl/isap.nsf/download.xsp/WDU20081320841/O/D20080841.pdf) - z treści tego rozporządzenia dowiesz się, kto i kiedy może kontrolować ruch drogowy, w jaki sposób powinno się zachowywać podczas kontroli - czyli co ci wolno a czego nie.
5. Rozporządznia:
	- _w sprawie szkolenia osób ubiegających się o uprawnienia do kierowania pojazdami, instruktorów i wykładowców_ - z którego m.in. dowiesz się, jak będzie wyglądało twoje szkolenie w ośrodku oraz jakie przysługują ci prawa
	- _w sprawie egzaminowania osób ubiegających się o uprawnienia do kierowania pojazdami, szkolenia, egzaminowania i uzyskiwania uprawnień przez egzaminatorów oraz wzorów dokumentów stosowanych w tych sprawach_ - z treści tego rozporządzenia dowiesz się, kiedy możesz przystąpić do egzaminu oraz na co będzie zwracał szczególną uwagę egzaminator

# 1. Podstawowe elementy ruchu

**Droga** - wydzielony pas terenu składający się z jezdni, pobocza, chodnika, drogi dla pieszych lub rowerów, łącznie z torowiskiem pojazdów szynowych znajdującym się w obrębie tego pasa, przeznaczony do ruchu lub postoju pojazdów i ludzi.
[![Podstawowe określenia z kodeksu drogowego. - sklep z zaopatrzeniem dla  Ośrodków Szkolenia Kierowców](https://www.zdajtesty.pl/wp-content/uploads/2019/02/image-47.png)

**Pojazd** - środek transportu przeznaczony do poruszania się po drodze lub maszyna do tego przystosowania (walec, traktor), z wyjątkiem urządzeń wspomagających ruch

# 2. Sposób organizacji ruchu drogowego

## Hierarchia ważności znaków i sygnałów drogowych:
1. **Kierujący ruchem** - najczęściej jest nim policjant. Masz obowiązek do stosowania się do sygnałów i poleceń wydawanych przez Tą osobę
2. **Sygnalizacja świetlna** - zbliżając się do skrzyżowania, na którym widzisz sygnalizację świetlną a nie ma kierującego ruchem, stosuj się do sygnałów przez nią nadawanych
3. **Znaki drogowe** - zbliżając się do skrzyżowania, na którym nie ma kierującego ruchem oraz sygnalizacji świetlnej stosujesz się do znaków drogowych regulujących zasady pierwszeństwa
4. **Przepisy ruchu drogowego** - na drogach i skrzyżowaniach, na których nie występują wyżej wymienione elementy hierarchii ważności, mają zastosowanie ogólne zasady ruchu drogowego (najczęściej stosowaną zasadą jest _reguła prawej ręki_, mówiąca o tym że nadjeżdżający z prawej strony ma pierwszeństwo)

### Podmioty uprawnione do kierowania ruchem:
- żołnierz Żandarmerii Wojskowej lub wojskowego organu porządkowego
- funkcjonariusz Straży Granicznej
- inspektor Inspekcji Transportu Drogowego, umundurowany inspektor kontroli skarbowej lub funkcjonariusz celny
- strażnik gminny (miejski)
- pracownik kolejowy na przejeździe kolejowym (dróżnik)
- osoba działająca w imieniu zarządcy drogi lub osoba wykonująca roboty na drodze na zlecenie lub za zgodą zarządcy drogi
- strażnik leśny lub funkcjonariusz Straży Parku na terenie odpowiednio lasu lub parku narodowego
- osoba odpowiedzialna za utrzymanie porządku podczas przemarszu procesji, pielgrzymki lub konduktu pogrzebowego
- pilot pojazdu nienionmartywnego
- strażak Państwowej Straży Pożarnej
- umundurowany żołnierz Biura Ochrony Rządu
- ratownik górski
- osoba nadzorująca bezpieczne przejście dzieci przez jezdnię w wyznaczonym miejscu
- umundurowany pracownik nadzoru ruchu komunikacji miejskiej
- kierujący autobusem szkolnym w miejscach postoju
- członek zespołu ratownictwa medycznego

# 3. Błędy człowieka

**Wypadek** - zdarzenie mające miejsce w ruchu lądownym, spowodowane poprzez nieumyślne naruszenie zasad bezpieczeństwa obowiązujących w tym ruchu, którego skutkiem jest śmierć jednego z uczestników lub obrażenia ciała powodujące naruszenie czynności narządu ciała lub rozstrój zdrowia trwające dłużej niż 7 dni

**Kolizja** - zdarzenie mające mające w ruchu lądowym, spowodowane poprzez nieumyślne naruszenie zasad bezpieczeństwa obowiązujących w tym ruchu, którego skutkiem są straty materialne lub jeden z uczestników doznał obrażeń ciała powodujące naruszenie czynności narządu ciała lub rozstój zdrowia trwające poniżej 7 dni

### Jakie są czynniki, które mogą spowodować wypadek?
- uszkodzenie pojazdu (3%)
- utrzymanie drogi (7%)
- błąd człowieka (90-95%)